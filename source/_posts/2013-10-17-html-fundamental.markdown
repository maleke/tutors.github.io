---
layout: post
title: "وب چیست؟"
date: 2013-10-17 13:39
comments: true
categories: html-fundamental
author: فاطمه کربلایی
---
## وب چیست؟ ##
معنی فارسی وب همان تار عنکبوت می باشد. علت اینکه به وب تار عنکبوت می گویند این است که
 در واقع مجموعه ای از کامپیوترهای به یکدیگر متصل در بستری به نام اینترنت وجود دارند و در 
مجموع یک شبکه بزرگ تارعنکبوتی به نام وب را به و جود می آورند . همین شبکه های تار عنکبوتی
 در یک شبکه بزرگتر وب جهانی را به وجود می آورند.
## تاریخچه وب ##
به طور تاریخی در حدود سالهای 1990 اینترنت بیشتر یک محیط دانشگاهی بود. بسیاری از افراد 
دانشگاهی علاقه مند بودند مقاله ها و نوت های خود را در اختیار بقیه افراد قرار دهند. آنها این کار
 را از طریق اینترنت انجام می دادند. در این میان یکی از افراد مفهومی به نام لینک را به وجود آورد . 
به این معنا که فرد بتواند با کلیک کردن روی یک آدرس بتواند به محتویات صفحه مربوط به آن آدرس
 دسترسی پیدا کنند. در واقع این همان مفهوم لینکی است که هم اکنون در اینترنت با آن مواجه هستیم. برای اینکه
 همه افراد تمامی مقاله های خود را در قالب یکسانی بنویسند از قالبی به نام HTML  استفاده نمودند.
 بر این اساس یک مرورگر نیز به نام world wide web ایجاد کردند. همانطور که ملاحظه می نمایید
 نام این مرورگر مانند همان شبکه وب جهانی می باشد. به این ترتیب قضیه وب شروع شد. وب
 را از این نظر تار گونه می گویند که برای مثال هم اکنون در حدود 400 ملیارد دامنه ثبت شده
 وجود دارند که همانند تارهای عنکبوت به یکدیگر لینک شده اند.

## نحوه ارتباط در وب ##
### استاندارد HTTP ###
از زمانی که وب نشات گرفت. این ساختار ارتباطی ایجاد شد.

{% img /images/html/fundamental/web.jpg "شکل ۱: ارتباط مرورگر و وب سرور" %}

شکل 1: ارتباط مرورگر و وب سرور


استانداردی به نام HTTP ایجاد شد. فرض کنید شما بخواهید به سایت دانشکده خود دسترسی پیدا کنید سایت دانشکده
 بر روی وب سرور قرار دارد. شما از طریق مرورگر و از طریق بستر اینترنت به وب سرور متصل می شوید 
و صفحه وبی را از آن درخواست می کنید. وب سرور صفحه درخواستی شما را در اختیار مرورگر قرار داده و 
مرورگر آنرا به شما نمایش می دهد. تمامی این اعمال توسط پروتکل  http انجام می شود.

### آدرس دهی در وب ###
**URL)uniform resource locator)**

اولین مفهومی که در وب ایجاد شد URL یا آدرس های وب بودند.

**مثال:**

http://www.ubuntu.com/ubuntu/features

http همان پروتکل ارتباطی می باشد. www.ubuntu.com نشان دهنده دامین یا سروری است که می خواهیم
 اطلاعات را از آن بدست آوریم. در نهایت دامین به یک IP که در شبکه اینترنت سروری را مشخص 
می کند تبدیل می شود. در حقیقت اطلاعات در آن سرور قرار دارد و از آنجا در اختیار شما 
قرار می گیرد. ubuntu/features مسیر یا path را مشخص می کند و به وب سرور می گوید 
که شما دقیقا دنبال چه چیزی هستید. 
مسیر می تواند مدلهای مختلفی داشته باشد. نرم افزارهای مختلف مدلهای مختلف را پشتیبانی می کنند.

**مثال:**

http://www.iribnews.ir:80/MoreNews.aspx?CatID=7

که در آن 80: نشان دهنده پورت و CatID نشان دهنده شماره دسته می باشد 
که در واقع یک پارامتر می باشد. مثلا می خواهیم راجع به فلان اخبار اطلاع به دست آوریم.

